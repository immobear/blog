---
date: 2020-06-05T07:56:24Z
hero_image: "/content/images/sarah-dorweiler-9Z1KRIfpBTM-unsplash.jpg"
title: "#1"
author: Juhász Viktor

---
Valahol el kell kezdeni

Napok óta töröm a fejem hogyan is kezdjek bele. Szeretnék alkotni valamit tulajdonképpen már évek óta. Szeretek filózni dolgokon, ezáltal kialakítani az igazsághoz legközelebb álló véleményt. Sőt, ha úgy érzem ezt "megtaláltam", előszeretettel ütköztetem hasonlóan kompetens felekkel - már bocsánat. Sokszor azt veszem észre magamon, hogy csak ezt teszem, a szabaidőm elmélkedéseit kiteregetem, hogy mások velem tartsanak. Ez persze a nap végén mindig bánt engem, hiszen egy önző dolognak tartom. Sűrűn esik meg, hogy beszélgetek valakivel és az illető harmadik mondatánál elveszítem a fonalat és akarva akaratlanul elkalandolzok és visszatérek a saját gondolataimba. Olyan vagyok mint egy aranyos kis kutya. Ha sikerül elkapni a figyelmem, könnyen szerethető vagyok. Csalogathatod azonban a kutyát, de ha őt valami szagosabb, színesebb dolog megfog, máris 100%-ban az új dologra fókuszál. 

Kéne

Nagy terveket szövögetve sűrűn mondom hogy adott dolgokat csinálni 'kéne' és egyik kedves barátom, Bazsi mindig kinevet emiatt. Teljesen jogosan. Egyszerűen túlhasználtam, túl sokszor maradt hiú ábránd a "tökéletes terv". Hiszek abban, hogy a "kéne" fázisnak meg kell maradni az ember fejében, hiszen ha kimondom, onnantól elvárások keletkeznek az üggyel szemben. "És mi tart vissza?" kapom a kérdést, én pedig állok és az agyam sorra gyártani kezdi a kifogásokat. Ezen mindenképpen változtatni akarok. Elsősorban jobban átgondolom a dolgot mielőtt kijelenteném, hogy aztán magabiztosan mondhassan, "ezt FOGOM csinálni".  Ezután már nem kifogásokat fogok keresni, hanem megoldásokat a kételkedése. Azonban innentől felelősséggel jár, súlya van a dolgoknak és jobban meg kell fontolni mit mond az ember.

Az étel iskolája

A főzéshez kell egy kis merészség. Gyakran mondom a főzéstől rettegő barátaimnak, hogy a főzés "ízi", elbagatelizálva kicsit a dolgot. Csak kreatívnak kell lenni, megismerni az ízeket, majd azokat párosítgatni bátor fantáziával. Ritka az, hogy rossz ízek keverednek ki. Sokszor nem a "Mama ízeit" kapom, ugyanis Ő a 30-40-50 éve bevált recept alapján főz, én viszont 'most' kezdtem. Minden tudás tapasztalattal jön, hibáznia kell az embernek, hogy felismereje azokat később.  Évekig kerestem az otthoni ízeket, de rájöttem, hogy ez nem jó út, hiszen ki kell próbálni új dolgokat, nem tudhatom mi fog leginkább ízleni. Így hát bátran dobálok össze az otthonról tanultak szerint nem összeillő alapanyagokat, így mindig újat megismerve és persze a legfinomabbakat elfogyasztva. Ilyen az étel iskolája.

písz